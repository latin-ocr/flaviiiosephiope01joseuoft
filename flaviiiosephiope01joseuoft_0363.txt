HEMHTH 329

εἰ σοῦ χρεία γαμετῆς ἐστὶν αὐτῷ, καὶ λέγοντι μὲν ἀκο-
λουθήσεις ἐκείνῳ, παραιτουμένου δὲ νόμῳ σε συνοική-
σουσαν ἄξομαιῖ
<332> ταῦτα τῇ ἑκυρᾷ δηλωσάσης εὐθυμία κατεῖχεν
5 αὐτάς, ἐν ἐλπίδι τοῦ πρόνοιαν ἕξειν αὐτῶν Βόαζον γε-
νομένας. κάκεῖνος ἤδη μεσούσης τῆς ἡμέρας κατελθὼν
εἰς τὴν πόλιν τήν τε γερουσίαν συνῆγε, καὶ μεταπεμ-
ψάμενος τὴν Ῥούθην ἐκάλει καὶ τὸν συγγενῆ· καὶ πα-
ραγενομένου φησίν <333> ςἘλιμελέχου καὶ τῶν υἱῶν
10 αὐτοῦ κλήρων κρατεῖς;’ ὁμολογήσαντος δὲ συγχωρούν-
των τῶν νόμων κατ’ ἀγχιστείαν, ‘obn οὖν’ φησὶν ὁ
Βόαζος “ε’ξ ἡμισείας δεῖ μεμνῆσθαι τῶν νόμων, ἀλλὰ
πάντα ποιεῖν κατ’ αὐτούς. ΑΜάλλωνος γὰρ δεῦρ’ ἥκει
γύναιον, ὅπερ, εἰ θέλεις τῶν ἀγρῶν κρατεῖν, γαμεῖν
15 σε δεῖ κατὰ τοὺς νόμους.’ <334> ὁ δὲ Βοάζῳ καὶ τοῦ
κλήρου καὶ τῆς γυναικὸς παρεχώρει, συγγενεῖ μὲν ὄντι
καὶ αὐτῷ τῶν τετελευτηκότων, εἶναι δὲ καὶ γυναῖκα
λέγων αὑτῷ καὶ παῖδας ἤδη. <335> μαρτυράμενος
οὖν ὁ Βόαζος τὴν γερουσίαν, ἐκέλευσε τῇ γυναικὶ ὑπο-
20 λῦσαι αὐτὸν προσελθοῦσαν κατὰ τὸν νόμον καὶ πτύειν
εἰς τὸ πρόσωπον. γενομένου δὲ καὶ τούτου Βόαζος
γαμεῖ τὴν Ῥούθην, καὶ γίνεται παιδίον αὐτοῖς μετ’
ἐνιαυτὸν ἄρρεν. (336) τοῦτο ἡ Νααμὶς τιθηνουμένη
κατὰ συμβουλίαν τῶν γυναικῶν Ὠβήδην ἐκάλεσεν ἐπὶ
25 γηροκομίᾳ τῇ αὑτῆς τραφησόμενον· Ὠβήδης γὰρ κατὰ
διάλεκτον τὴν Ἑβραίων ἀποσημαίνει δουλεύων. Ὠβή-
δου δὲ γίνεται Ἰεσσαῖος, τούτου Δαυίδης ὁ βασιλεύσας
καὶ παισὶ τοῖς αὑτοῦ καταλιπὼν τὴν ἡγεμονίαν ἐπὶ
μιάν καὶ εἴκοσι γενεὰς ἀνδρῶν.
30 <337> τὰ μὲν οὗν κατὰ Ῥούθην ἀναγκαίως διηγη-
ξ 332 = Ruth. HI 16.

