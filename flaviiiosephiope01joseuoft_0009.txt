PRAEFATIO. V

potest fieri, ut in pusilla re quaedam me fugerint.
Ad maiorem diligentiam me Dindorfius provocavit,
qui in Fleckeisenii Annalibus vol. 99 p. 821 sqq.
'suscepit probare, Iosephum‚ quantumvis esset alienus
ab Attica elegantia, tamen satis accurate cavisse ne
peccaret in nominum et verborum formas itaque
ducem secutus sum, Niesio ultra quam decuit ne·
glectum.

Quod in Relationibus Teubnerianis significavi, vir
doctissimus A. E. Ι. Holwerda mihi concredidit inex- ἡ
haustam gazam observationum in Iosephum, ¹quas
pater reliquerat, qui nuper hoc est ante triennium
exacta aetate senex octogenarius obiit. Hic ante
quinquaginta annos fecit adnotandi initium, quo tem-
pore nondum prodierat Parisina Dindorfii editio in-
deque factum est quod necesse fuit: quum uterque
excuteret Havercampianas' copias ipsi Havercampio
non usurpataS, millies uterque incidit in easdem cor-
rectiones, quae nunc prostant in DindOrfii recensione
atque hinc fluxerunt in editionem Bekkeri. Sed
eliminatis iis quorum alter antevertendo honorem
praecerpsit, haud pauca supersunt egregie observata
et correcta, quae nunc primum in lucem prodibunt,
· quum tempora olim rei laudem scriptori non con-
cesserint. Quodsi quis autem in hoc primo volumine
Holwerdae inedita exspectatione pauciora invenerit,
scito venerabilem senem anno 1847 edidisse Emenda-
tionum Flavianarum specimen, in quo quum proce-
dente opere semper pauciora ex commentariis excer-
pserit, non mirandum est in operis introitu inedita
rarescere et editorum numero superari.

