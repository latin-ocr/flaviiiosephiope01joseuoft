TPITH 173

ἀπομίμησιν καὶ διατύπωσιν τῶν ὅλων, εἴ τις ἀφθόνως
ἐθέλοι καὶ μετὰ συνέσεως σκοπεῖν, εὑρήσει γεγονότα.
<181> τήν τε γὰρ σκηνήν, τριάκοντα πήχεων οὖσαν,
νείμας εἰς τρία, καὶ δύο μέρη πᾶσιν ἀνεὶς τοῖς ἱερεῦ-
5σιν ὥσπερ βέβηλόν τινα καὶ κοινὸν τόπον, τὴν γῆν
καὶ τὴν θάλατταν ἀποσημαίνει· καὶ γὰρ ταῦτα πᾶσίν
ἐστιν ἐπιβατά· τὴν δὲ τρίτην μοῖραν μόνῳ περιέγραψε
τῷ θεῷ διὰ τὸ καὶ τὸν οὐρανὸν ἀνεπίβατον εἶναι ἀν-
θρώποις. <182> ε’πί τε τῇ τραπέζῃ τοὺς δώδεκα θεὶς
10 ἄρτους ἀποσημαίνει τὸν ἐνιαυτὸν τοσούτους μῆνας
διῃρημένον. τὴν δὲ λυχνίαν ἐξ ἑβδομήκοντα μορίων
ποιήσας συγκειμένην, τὰς τῶν πλανητῶν δεκαμοιρίας
ᾐνίξατο, καὶ λύχνους ὑπὲρ αὐτῆς ἑπτά, τῶν πλανητῶν
τὴν φοράν· τοσοῦτοι γάρ εἰσι τὸν ἀριθμόν. <183> τά
15 τε φάρση ἐκ τεττάρων ὑφανθέντα τὴν τῶν στοιχείων
φύσιν δηλοῖ· ἥ τε γὰρ βύσσος τὴν γῆν ἀποσημαίνειν
ἔοικε διὰ τὸ ἐξ αὐτῆς ἀνεῖσθαι τὸ λίνον, ἥ τε πορφύρα
τὴν θάλατταν τῷ πεφοινῖχθαι τῶν ἰχθύων τῷ αἵματι·
τὸν δ’ ἀέρα βούλεται δηλοῦν ὁ ὑάκινθος, καὶ ὁ φοῖ-
20 νιξ δ’ ἂν εἴη τεκμήριον τοῦ πυρός. <184> ἀποσημαί-
νει δὲ καὶ ὁ τοῦ ἀρχιερέως χιτὼν τὴν γῆν λινοῦς ὥν,
ὁ δ’ ὑάκινθος τὸν πόλον, ἀστραπαῖς μὲν κατὰ τοὺς
ῥοΐσκους ἀπεικασμένος, βρονταῖς δὲ κατὰ τὸν τῶν
κωδώνων ψόφον. καὶ τὴν ε’φαπτρίδα τοῦ παντὸς τὴν
25 φύσιν ἐκ τεττάρων γενέσθαι δοχθεῖσαν τῷ θεῷ, χρυσῷ
συνυφασμένην κατ’ ἐπίνοιαν οἶμαι τῆς προσούσης ἄπα-
σιν αὐγῆς. <185> καὶ τὸν ἐσσῆνα μέσον ὄντα τῆς
ἐφαπτρίδος ἐν τρόπῳ γῆς ἔταξε· καὶ γὰρ αὕτη τὸν
μεσαίτατον τόπον ἔχει. ζώνη τε περιοδεύσασα τὸν

ἓ 181 cf. Bell. Iud. V 5, 4—7. ἓ 184 cf. Phil. vit. Mos.
III ἓ 6. 12.

