120 ΑΡΧΑΙΟΑΟΓΙΑΣ

ποιεῖται διὰ τῆς ἐρήμου τὸν δρασμὸν καὶ ὅθεν ἦν
ὑπόνοιαν μὴ λαβεῖν τοὺς ἐχθρούς, ἄπορός τ’ ὢν τρο-
φῆς ἀπηλλάττετο τῇ καρτερίᾳ καταφρονῶν. <257> εἴς
τε πόλιν ΑΜαδιηνὴν ἀφικόμενος πρὸς τῇ μὲν Ἐρυθρᾷ

θαλάττῃ κειμένην, ἐπώνυμον δ’ ἑνὸς τῶν Ἀβράμωό

γενομένων ἐκ Χετούρας υἱῶν, καθεσθεὶς ἐπί τινος
φρέατος ἐκ τοῦ κόπου καὶ τῆς ταλαιπωρίας ἠρέμει,
μεσημβρίας οὔσης, οὐ πόρρω τῆς πόλεως. ἐνταῦθ’
αὐτῷ συνέβη καὶ πρᾶξις ἐκ διαίτης τῶν αὐτόθι, συ-
στήσασα τὴν ἀρετὴν αὐτοῦ καὶ πρὸς τὸ κρεῖττον ἀφορ-
μὴν παρασχοῦσα. <258> τῶν γὰρ χωρίων δυσύδρων
ὄντων προκατελάμβανον οἱ ποιμένες τὰ φρεάτα, ὅπως
μὴ προεξανηλωμένου τοῦ ὕδατος ὑπὸ τῶν ἄλλων σπα-
νίζοι ποτοῦ τὰ θρέμματα. <259> παραγίνονται οὖν
ἐπὶ τὸ φρέαρ ἑπτὰ παρθένοι ἀδελφαί, Ῥαγουήλου θυγα-
τέρες ἱερέως καὶ πολλῆς ’ἠξιωμένου τιμῆς παρὰ τοῖς
ἐπιχωρίοις, αἳ τῶν τοῦ πατρὸς ποιμνίων ἐπιμελόμεναι,
διὰ τὸ ταύτην ὑπουργίαν εἶναι καὶ γυναιξὶν ἐπιχώριον
παρὰ τοῖς Τρωγλοδύταις, φθάσασαι τὸ αὔταρκες ἐκ
τοῦ φρέατος ἀνέσπασαν ὕδωρ τοῖς ποιμνίοις είς δεξα-
μενάς, αἳ πρὸς ἐκδοχὴν τοῦ ὕδατος ἐγεγόνεσαν. <260>
ἐπιστάντων δὲ ποιμένων καὶ (ἐπελαυνόντων τὰς παρ-
θένους ὥστ’ αὐτοὶ τοῦ ὕδατος κρατεῖν, ΛΙωυσῆς δει·
νὸν ἡγησάμενος εἶναι περιιδεῖν ἀδικουμένας τὰς κόρας.
καὶ τὴν βίαν τὴν τῶν ἀνδρῶν ἐᾶσαι. κρείττονα γενέσθαι
τοῦ τῶν παρθένων δικαίου, τοὺς μὲν εἶρξε πλεονε-
κτεῖν ἐθέλοντας, ταῖς δὲ παρέσχε τὴν δέουσαν βοήθειαν.
(⁶261) αἱ δ’ εὐεργετηθεῖσαι παρῆσαν πρὸς τὸν πατέρα,
τήν θ’ ὕβριν τῶν ποιμένων αὐτῷ διηγούμεναι καὶ

τὴν ἐπικουρίαν τοῦ ξένου, παρεκάλουν τε μὴ ματαίαν 3

ς’ 257 = Exod. ῙΙ 15,

10

15

20

25

