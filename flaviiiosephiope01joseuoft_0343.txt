HEMHTH 309

νηματισθέντες ὑπὸ τῶν δεδηλωμένων ἦσαν, (223) καὶ
κατὰ τετάρτην μάλιστα φυλακὴν προσῆγε τὴν αὑτοῦ
στρατιὰν Γεδεών, εἰς τρία μέρη διελὼν αὐτήν· ἑκατὸν
δ’ ἦσαν ἐν ἑκάστῳ. ἐκόμιζον δὲ πάντες ἀμφορέας
5 κενοὺς καὶ λαμπάδας ἡμμένας έν αὐταῖς, ὅπως μὴ κατά-
φωρος τοϊς πολεμίοιςὴ ἔφοδος αὐτῶν γένηται, καὶ έν
τῇ δεξιᾷ κριοῦ κέρας· ἐχρῶντο δὲ τούτῳ ἀντὶ σάλπιγ-
γος. (224) χωρίον δὲ πολὺ κατεῖχε τὸ τῶν πολεμίων
στρατόπεδον (πλείστην γὰρ αὐτοῖς εἶναι συνέβαινε κάμη-
10 λον), καὶ κατ’ ἔθνη νεμηθέντες ὑφ’ ἑνὶ κύκλῳ πάν-
τες ἦσαν. (225) οἱ δ’ Ἑβραῖοι, προειρημένον αὐτοῖς,
ὁπόταν γένωνται πλησίον τῶν πολεμίων, ἐκ συνθήμα-
τος σάλπιγξί τ’ ἠχήσαντες καὶ τοὺς ἀμφορέας κατάξαν-
τες, ὁρμῆσαι μετὰ τῶν λαμπάδων ε’πὶ τοὺς πολεμιόυς
15 ἀλαλάξαντες καὶ νικᾶν θεοῦ Γεδεῶνι βοηθήσοντος,
τοῦτ’ ἐποίησαν. (226) ταραχὴ δὲ λαμβάνει τοὺς ἀν-
θρώπους ἔτι ὑπνοῦντας καὶ δείματα· νὺξ γὰρ ἧν, καὶ
ὁ θεὸς τοῦτ’ ἤθελεν. ἐκτείνοντο δ’ ὀλίγοι μὲν ὑπὸ
τῶν πολεμίων, οἱ δὲ πλειόυς ὑπὸ τῶν συμμάχων διὰ
20 τὸ τῇ γλώττῃ διαφωνεῖν. ἅπαξ δὲ καταστάντες είς
ταραχὴν πᾶν τὸ προστυχὸν ἀνῄρουν, νομίζοντες εἶναι
πολέμιον. (227) φόνος δὲ πολὺς ἦν, καὶ φήμης πρὸς
τοὺς Ἰσραηλίτας τῆς Γεδεῶνος νίκης ἀφικομένης ἐν
τοϊς ὅπλοις ἦσαν, καὶ διώξαντες λαμβάνουσι τοὺς πολε-
25 μίους ἐν κοίλῳ τινὶ χαράδραις περιειλημμένῳ, οὐ δυ-
ναμένους διαπερᾶναι, χωρίῳ, καὶ περιστάντες κτείνου-
σιν ἄπαντας καὶ δύο τῶν βασιλέων, ’Ώρηβόν τε καὶ
Ζῆβον. (228) οἱ δὲ λοιποὶ τῶν ἡγεμόνων τοὺς περι-
λειφθέντας τῶν στρατιωτῶν ἄγοντες (ἦσαν δ’ ὡς μύ-
30 ριοι καὶ ὀκτακισχίλιοι) στρατοπεδεύονται πόρρω πολὺ
ς 223 = Iudic. VH 16.

