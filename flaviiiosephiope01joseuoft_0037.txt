ΠΡΩΤΗ 7

ἤρξατο τοῖς ἄλλοις παραπλησίως, ἀλλ’ ἐπὶ τὸν θεὸν
καὶ τὴν τοῦ κόσμου κατασκευὴν τὰς γνώμας αὐτῶν
ἀναγαγών, καὶ πείσας ὅτι τῶν ἐπὶΙ γῆς ἔργων τοῦ θεοῦ
τὸ κάλλιστόν ἐσμεν ἄνθρωποι, ὅτε πρὸς τὴν εὐσέβειαν
5 ἔσχεν ὑπακούοντας, ῥᾳδίως ἤδη περὶ πάντων ἔπειθεν.
<22> οἱ μὲν γὰρ ἄλλοι νομοθέται τοῖς μύθοις ἐξακο-
λουθήσαντες τῶν ἀνθρωπίνων ἁμαρτημάτων εἰς τοὺς
θεοὺς τῷ λόγῳ τὴν αἰσχύνην μετέθεσαν, καὶ πολλὴν
ὑποτίμησιν τοῖς πονηροῖς ἔδωκαν· <23> ὁ δ’ ἡμέτερος
10 νομοθέτης ἀκραιφνῆ τὴν ἀρετὴν ἔχοντα τὸν θεὸν ἀπο-
φήνας ᾠήθη δεῖν τοὺς ἀνθρώπους ἐκείνης πειρᾶσθαι
μεταλαμβάνειν, καὶ τοὺς μὴ ταῦτα φρονοῦντας μηδὲ
μὴν πιστεύοντας ἀπαραιτήτως ἐκόλασε. <24> πρὸς
ταύτην οὗν τὴν ὑπόθεσιν ποιεῖσθαι τὴν ἐξέτασιν τοὺς
15 ἀναγνωσομένους παρακαλῶ. φανεῖται γὰρ σκοπουμένοις
οὕτως οὐδὲν οὔτ’ ἄλογον αὐτοῖς οὔτε πρὸς τὴν μεγα-
λειότητα τοῦ θεοῦ καὶ τὴν φιλανθρωπίαν ἀνάρμοστον·
πάντα γὰρ τῇ τῶν ὅλων φύσει σύμφωνον ἔχει τὴν
διάθεσιν, τὰ μὲν αἰνιττομένου τοῦ νομοθέτου δεξιῶς, ’
20 τὰ δ’ ἀλληγοροῦντος μετὰ σεμνότητος, ὅσα δ’ ἐξ εὐ-
θείας λέγεσθαι συνέφερε, ταῦτα ῥητῶς ἐμφανίζοντος.
<25> τοῖς μέντοι βουλομένοις καὶ τὰς αἰτίας ἑκάστου
σκοπεῖν πολλὴ γένοιτ’ ἂν ἡ θεωρία καὶ λίαν φιλόσο-
φος, ἣν ε’γὼ νῦν μὲν ὑπερβάλλομαι, θεοῦ δὲ διδόντος
25 ἡμῖν χρόνον πειράσομαι μετὰ ταύτην γράψαι τὴν πραγ-
ματείαν. <26> τρέψομαι δ’ ε’πὶ τὴν ἀφήγησιν ἤδη
τῶν πραγμάτων, μνησθεὶς πρότερον ὧν περὶ τῆς τοῦ
κόσμου κατασκευῆς εἷπε Μωυσῆς. ταῦτα δ’ ἐν ταῖς
ἱεραῖς βίβλοις εὗρον ἀναγεγραμμένα. ἔχει δ’ οὕτως.
30 (27) 'Ev ἀρχῇ ἔκτισεν ὁ θεὸς τὸν οὐρανὸν καὶ1
ξ 27 = Gen. I 1.

