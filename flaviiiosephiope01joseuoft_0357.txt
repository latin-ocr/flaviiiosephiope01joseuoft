HEMHTH 323

παρῆσαν ἐπὶ τὴν πέτραν τρισχιλίοις ὁπλίταις, καὶ κατα-
μεμψάμενοι τῶν εἰς Παλαιστινοὺς αὐτῷ τετολμημένων,
ἄνδρας ἅπαντι τῷ γένει τῶν “Εβραίων συμφορὰν ἐπε-
νεγκεῖν δυναμένους, ήκειν τε λέγοντες ὅπως αὐτὸν

5 λαβόντες ὑποχείριον δῶσιν αὐτοῖς, ἠξίουν ἑκοντὶ τοῦθ’
ὑπομένειν. <299> ὃ δὲ λαβὼν ὅρκους παρ’ αὐτῶν μη-
δὲν τούτων ποιήσειν περιττότερον ἀλλὰ τοῖς ἐχθροῖς
ἐγχειριεῖν μόνον, καταβὰς ἐκ τῆς πέτρας ἑαυτὸν ἐν
τῇ τῶν φυλετῶν τίθησιν ἐξουσία, κάκεῖνοι δήσαντες

10 αὐτὸν δυσὶ καλωδίοις ἦγον παραδοῦναι τοῖς Παλαι-
στινοῖς. <300> καὶ γενομένων κατά τι χωρίον ὃ Σια-
γὼν καλεῖται νῦν διὰ τὴν Σαμψῶνος ἀνδραγαθίαν ἐπ’
αὐτῷ γενομένην, πάλαι δ’ ἦν ἀνώνυμον, οὐκ ἄπωθεν
ἐστρατοπεδευκότων τῶν Παλαιστινῶν, ἀλλ’ ὑπαντών-

15 των μετὰ χαρᾶς καὶ βοῆς ὡς ἐπὶ κατωρθωμένοις οἷς
ἐβούλοντο, διαρρήξας τὰ δεσμὰ Σαμψών, ἁρπασάμενος
ὄνου σιαγόνα παρὰ ποσὶν οὖσαν, εἰς τοὺς πολεμίους
ὤσατο, καὶ παίων αὐτοὺς τῇ σιαγόνι κτείνει εἰς χιλίους,
τοὺς δ’ ἄλλους τρέπεται ταραχθέντας.

20 <301> Σαμψὼν δὲ μεῖζον ἢ χρὴ ἐπὶ τούτῳ φρονῶν,
οὐ κατὰ θεοῦ συνεργίαν ἔλεγε τοῦτο συμβῆναι, τὴν δ’
ἰδίαν ἀρετὴν ἐπέγραψε τῷ γεγονότι, σιαγόνι τῶν πολε-
μίων τοὺς μὲν πεσεῖν τοὺς δ’ εἰς φυγὴν τραπῆναι διὰ
τοῦ παρ’ αὐτοῦ δέους αὐχῶν. <302> δίψους δ’ αὐτὸν

25 ἰσχυροῦ κατασχόντος, κατανοῶν ὡς οὐδέν ἐστιν ἀν-
θρώπειος ἀρετή, τςό θεῷ πάντα προσεμαρτύρει, καὶ
καθικέτευε μηδὲν τῶν εἰρημένων πρὸς ὀργὴν λαβόντα
τοῖς πολεμιόις αὐτὸν ἐγχειρίσαι, παρασχεῖν δὲ βοή-
θειαν πρὸς τὸ δεινὸν καὶ ῥύσασθαι τοῦ κακοῦ. <303>

30 πρὸς οὗν τὰς ἱκετείας ἐπικλασθεὶς ὁ θεὸς πηγὴν κατά

ξ 298 = Iudic. XV 11.
21*

