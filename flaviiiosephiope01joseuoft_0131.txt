10

15

‘20

25

30

AETTEPA 101

ἡμῶν αὐτῶν ὑπὲρ τῆς ἡμετέρας νοήσας σωτηρίας.
<1ᾧ8> εἴτ’ οὖν κτείνειν αὐτὸν θέλεις, ἐμὲ τιμωρησά-
μενος ἀντὶ τούτου τῷ πατρὶ τοῦτον ἀπόπεμψον, εἴτε
καὶ κατέχειν σοι δοκεῖ δοῦλον, ἐγὼ πρὸς τὰς χρείας
σοι ὑπηρετικώτερος, ἀμείνων, ὡς ὁρᾷς, πρὸς ἑκάτερον
τῶν παθῶν ὑπάρχων.’

<159> Ἰούδας μὲν οὖν πάνθ’ ὑπομένειν ὑπὲρ τῆς
τάδελφοῦ σωτηρίας ἡδέως ἔχων, ῥίπτει πρὸ τῶν Ἰω-
σήπου ποδῶν ἑαυτόν, εἴ πως ἐκμαλάξειε τὴν ὀργὴν
αὐτοῦ καὶ καταπραΰνειεν ἀγωνιζόμενος· προύπεσον δὲ
καὶ οἱ ἀδελφοὶ πάντες, δακρύοντες καὶ παραδιδόντες
ἑαυτοὺς ὑπὲρ τῆς Βενιαμὶν ψυχῆς ἀπολουμένους. <160>
ὁ δὲ Ἰώσηπος ἐλεγχόμενος ὑπὸ τοῦ πάθους, καὶ μηκέτι
δυνάμενος τὴν τῆς ὀργῆς φέρειν ὑπόκρισιν, κελεύει
μὲν ἀπελθεῖν, τοὺς παρόντας, ἵνα μόνοις ἑαυτὸν τοῖς
ἀδελφοῖς ποιήσῃ φανερόν, ἀναχωρησάντων δὲ ποιεῖ
γνώριμον ἑαυτὸν τοῖς ἀδελφοῖς, καὶ φησί <161> ςτῆς
μὲν ἀρετῆς ὑμᾶς καὶ τῆς εὐνοίας τῆς περὶ τὸν ἀδελφὸν
ἡμῶν ἐπαινῶ, καὶ κρείττονας ἢ προσεδόκων ἐκ τῶν
περὶ ἐμὲ βεβουλευμένων εὑρίσκω, ταῦτα πάντα ποιήσας
ἐπὶ πείρα τῆς ὑμετέρας φιλαδελφίας. οὐ φύσει δὲ περὶ
ἐμὲ νομίζω πονηροὺς γεγονέναι, θεοῦ δὲ βουλήσει τήν
τε νῦν πραγματευομένου τῶν ἀγαθῶν ἀπόλαυσιν καὶ
τὴν ἐς ὕστερον, ἂν εὐμενὴς ἡμῖν παραμείνῃ. <162>
πατρός τ’ οὖν σωτηρίαν ἐγνωκὼς οὐκ ἐλπισθεῖσαν,
καὶ τοιούτους ὑμᾶς ὁρῶν περὶ τὸν ἀδελφόν, οὐδ’ ὧν
εἰς ἐμὲ δοκεῖτε ἁμαρτεῖν ἔτι μνημονεύω, παύσομαι δὲ
τῆς ἐπ’ αὐτοῖς μισοπονηρίας, καὶ ὡς συναιτίοις τῶν
τῷ θεῷ βεβουλευμένων είς τὰ παρόντα χάριν ἔχειν
ὁμολογῶ, <163> ὑμᾶς τε βούλομαι καὶ αὐτοὺς λήθην

ς, 158 = Gen. XLIV 33.

