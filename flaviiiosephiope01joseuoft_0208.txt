3 .

176 ΑΡΧΑΙοΑοΓΙΑΣ

<197> ἥγνιζε δὲ καὶ τὴν σκηνὴν καὶ τοὺς ἱερέας,
τρόπῳ τοιούτῳ ποιούμενος αὐτῶν τὴν κάθαρσιν. σμύρα
νης ἐπιλέκτου σίκλους πεντακοσίους καὶ ἴρεως ἴσους,
κιναμώμου δὲ καὶ καλάμου (ἔστι δὲ καὶ τοῦτο εἶδος
θυμιάματος) ἡμίσειαν τῶν προτέρων, ὁλκήν, κεκομμένα
δεύειν ἐκέλευσεν, ἐλαιόυ τ’ ἐλαΐνου εἴν (μέτρον δ’
ἐστὶ τοῦτο ἐπιχώριον δύο χόας Ἀττικοὺς δεχόμενον)
ἀναμίξαντας καὶ καθεψήσαντας σκευάσαι τέχνῃ μυρεψῶν
χρῖσμα εὐωδέστατον. <198> κᾶπειτα τοῦτο λαβὼν αὐ-
τούς τε τοὺς ἱερέας καὶ πᾶσαν τὴν σκηνὴν χρίων κε-
κάθαρκε, τά τε θυμιώμενα (πολλὰ δ’ ἐστὶ ταῦτα καὶ
ποικίλα κατὰ τὴν σκηνήν) ἐπὶ τοῦ χρυσοῦ θυμιατηρίου
μεγάλης πάνυ τιμῆς ὄντα συνεφέρετο· ὧν παραλείπω
τὴν φύσιν ἐκδιηγεῖσθαι, μὴ δι’ ὄχλου γένηται τοῖς
ἐντυγχάνουσι. <199> δὶς δὲ τῆς ἡμέρας, πρίν τ’ ἀνα-
σχεῖν τὸν ἥλιον καὶ πρὸς δυσμαῖς, θυμιᾶν ἐχρῆν,
ἔλαιόν θ’ ἁγνίσαντας φυλάττειν είς τοὺς λύχνους, ὧν
τοὺς μὲν τρεῖς ἐπὶ τῇ ἱερᾷ λυχνίᾳ φέγγειν ε”δει τῷ
θεῷ κατὰ πᾶσαν ἡμέραν, τοὺς δὲ λοιποὺς περὶ τὴν
ἑσπέραν ἅπτοντας.

<2ΟΟ> ἁπάντων δ’ ἤδη πέρας εἰληφότων, ἔδοξαν
ἄριστοι τῶν δημιουργῶν Βεσελέηλος καλ Ἐλίαβος. τῶν
γὰρ ἐξευρημένων τοῖς προτέροις αὐτοὶ προυθυμήθησαν
ἀμείνονα προσεξεργάσασθαι, λαβεῖν τ’ ἐπίνοιαν ὧν

πρότερον ἠγνόουν τὴν κατασκευὴν ι’κανώτατοι. τού· ⁷»

τῶν μέντοι Βεσελέηλον συνέβη κριθῆναι τὸν κράτι-
στον. <201> ὁ δὲ πᾶς χρόνος εἰς τοῦργον διῆλθε
μηνῶν ἑπτά, καὶ μετὰ τοῦτο ἀφ’ οὗ τὴν Αἴγυπτον
ἐξέλιπον, ἐνιαυτὸς αὐτοῖς πρῶτος ἐτελειοῦτο. ἀρχομέ-

νου δὲ τοῦ δευτέρου ἔτους, μηνὶ Ξανθικῷ κατὰ ,Πακε- 3

§197 Σ Exod. XXX 22. §⁸200 = Exod. XXX12; XXXV 30.

10

15

:30

