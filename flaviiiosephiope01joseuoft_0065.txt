ΠΡΩΤΗ 35

<169> ὡς δ’ εἰς τὴν Χαναναίαν ἀφίκετο, μερίζεται 3
πρὸς Λῶτον τὴν γῆν, τῶν ποιμένων αὐτοῖς στασια-
ζόντων περὶ τῆς χώρας ἐν ᾖ νέμοιεν· τὴν ἐκλογὴν μέν-
τοι καὶ τὴν αἵρεσιν ἐπιτρέπει τῷ Λώτῳ. <170> λαβὼν

5 δ’ αὐτὸς τὴν ὑπ’ ἐκείνου καταλελειμμένην ὑπώρειαν,
ᾤ’κησεν ἐν τῇ Χεβρὼν πόλει· παλαιοτέρα δ’ ἐστὶν ἔτε-
σιν ἑπτὰ πρὸ Τάνιδος τῆς Αἰγύπτου. Λῶτος δὲ τὴν
πρὸς τὸ πεδίον κειμένην καὶ ποταμὸν Ἰορδάνην εἶχεν,
οὐκ ἄπωθεν τῆς Σοδομιτῶν πόλεως, ἢ τότε μὲν ἧν

10 ἀγαθή, νῦν δὲ ἠφάνισται κατὰ βούλησιν καὶ μῆνιν
θεοῦ. τὴν δὲ αἰτίαν κατὰ χώραν σημανῶ.

<171> κατ’ ἐκεῖνον δὲ τὸν καιρὸν Ἀσσυρίων κρα- 9
τούντων τῆς Ἀσίας, Σοδομίταις ἤνθει τὰ πράγματα,
εἵς τε πλοῦτον ἐπιδεδωκότων αὐτῶν καὶ νεότητα πολ-

15 λήν. βασιλεῖς τ’ αὐτοῖς πέντε διεῖπον τὴν χώραν,
Βάλλας Βάρσας Σεναβάρης καὶ Συμόβορος, ὅ τε Βαλη-
νῶν βασιλεύς· μοίρας δ’ ἦρχον ἕκαστος ἰδίας. <172>
ἐπὶ τούτους στρατεύσαντες Ἀσσύριοι, καὶ μέρη τέτταρα
ποιησαντες της στρατιᾶς ἐπολιόρκουν αὐτούς· στρατηγὸς

20 δ’ εκάστοις ην εἷς ἐπιτεταγμένος. γενομένης δε μάχης
νικήσαντες οι Ἀσσύριοι φόρον ἐπιτάττουσι τοϊς Σοδο-
μιτῶν βασιλεῦσι. <173> δώδεκα μὲν οὖν ἔτη δου-
λεύοντες καὶ τοὺς ἐπιταχθέντας αὐτοῖς φόρους τελοῦν-
τες ὑπέμειναν, τςό δὲ τρισκαιδεκάτῳ ἀπέστησαν. καὶ

25 διαβαίνει στρατὸς Ἀσσυρίων ἐπ’ αὐτούς, στρατηγούν-
των Ἀμαραψίδου Ἀριούχου Χοδολλαμόρου Θαδάλου.
<174> οὗτοι τήν τε Συρίαν ἅπασαν διηρπάσαντο καὶ
τοὺς τῶν γιγάντων ἀπογόνους κατεστρέψαντο. γενό-
μενοι δὲ κατὰ τὰ Σόδομα στρατοπεδεύουσι κατὰ τὴν

30 κοιλάδα τὴν λεγομένην Φρεάτα ἀσφάλτου· κατ’ ἐκεῖνον

ς 169 = Gen. ΧΠΙ 1. ξ 171 = Gen. XIV 1.

