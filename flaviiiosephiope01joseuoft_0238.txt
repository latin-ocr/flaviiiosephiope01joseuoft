204 APXAIOAOFIAZ

λέγων Μωυσῆν δόξαν αὑτῷ θηρώμενον κατασκευάσαι
καὶ κακουργοῦντα κτήσασθαι ταύτην ἐπὶ προφάσει τοῦ
θεοῦ περιορᾶν, παρὰ τοὺς νόμους μὲν τάδελφῷ τὴν
ἱερωσύνην Ἀαρῶνι δόντα, μὴ τῷ κοινῷ δόγματι τοῦ
πλήθους ἀλλ’ αὐτοῦ ψηφισαμένου, τυράννου δὲ τρόπῳ 5
καταχαριζόμενον τὰς τιμὰς οἷς ἂν θελήσῃ. <16> χαλε-
πώτερον δὲ τυγχάνειν τοῦ βιάζεσθαι τὸ λεληθότως
ἐξυβρίζειν, ὅτι μὴ μόνον ἄκοντας ἀλλὰ μηδὲ συνιέντας
τῆς ἐπιβουλῆς τὴν ἰσχὺν ἀφαιρεῖται. <17> ὅστις γὰρ
αὑτῷ σύνοιδεν ὄντι λαβεῖν ἀξίῳ, πείθει τυγχάνειν 1⁰
αὐτόν, καὶ ταῦτα βιάσασθαι μὴ θρασυνόμενος· οἷς δ’
ἄπορον ἐκ τοῦ δικαίου τιμᾶσθαι, βιάν μέν, ἀγαθοὶ
βουλόμενοι δοκεῖν, οὐ προσφέρουσι, τέχνῃ δ’ εἶναι
κακουργοῦσι δυνατοί. <18> συμφέρειν δὲ τῷ πλήθει
τοὺς τοιούτους ἔτι λανθάνειν οἰομένους κολάζειν, καὶ 15
μὴ παρελθεῖν εἰς δύναμιν ἐάσαντας φανεροὺς ἔχειν
πολεμίους. (τίνα γαρ καὶ λόγον ἀποδοῦναι δυνάμενος
ἰῑᾶωυσῆς Ἀαρῶνι καὶ τοῖς υἱέσι ν αὐτοῦ τὴν ιἐρωσύνην
παρέδωκεν; <19> εἰ μὲν γὰρ τῆς Λευίτιδος φυλῆς τὴν
τιμὴν ὁ θεός τινι παρασχεῖν ἔκρινεν, ἐγὼ ταύτης δι- 20
καιότερος τυγχάνειν, γένει μὲν ὁ αὐτὸς ὢν ΑΜωυσεῖ,
πλούτῳ δὲ καὶ ἡλικίᾳ διαφέρων. εἰ δὲ τῇ· πρεσβυτάτῃ
τῶν φυλῶν, εἰκότως ἂν ἡ Ῥουβήλου τὴν τιμὴν ἔχοι,
λαμβανόντων αὐτὴν Δαθάμνου καὶ Ἀβιράμου καὶ Φα-
λαοῦς· πρεσβύτατοι, γαρ οὗτοι. τῶν ταύτην τὴν φυλὴν 25
νεμομένων καὶ δυνατοὶ χρημάτων περιουσιά.’

<20> ἐβούλετο μὲν οὖν ταῦτα λέγων ὁ Κορῆς τοῦ
κοινοῦ προνοεῖσθαι δοκεῖν, ἔργω δ’ εἰς ἑαυτὸν ἐπραγ-
ματεύετο τὴν παρὰ τοῦ πλήθους τιμὴν μεταστῆσαι.
καὶ ὃ μὲν ταῦτα κακοήθως. μετ’ εὐπρεπείας δὲ πρὸς 30

ξ 15 > Num. XV} 3.

