ΠΡΩΤΗ 41

μος ἡσύχαζεν, <200> οἱ δὲ ἄγγελοι παρεγένοντο εἰς
τὴν τῶν Σοδομιτῶν πόλιν, καὶ ὁ Λῶτος αὐτοὺς ἐπὶ
ξένια παρεκάλει· λιάν γὰρ ἦν περὶ τοὺς ξένους φιλάν-
θρωπος καὶ μιμητὴς τῆς Ἀβράμου χρηστότητος. οἱ δὲ
5 Σοδομῖται θεασάμενοι τοὺς νεανίσκους εὐπρεπείᾳ τῆς
ὄψεως διαφέροντας καὶ παρὰ Λώτῳ καταχθέντας, ἐπὶ
βίαν καὶ ὕβριν αὐτῶν τῆς ὥρας ἐτράπησαν. <201>
τοῦ δὲ Λώτου παραινοῦντος σωφρονεῖν καὶ μὴ χωρεῖν
ἐπ’ αἰσχύνῃ τῶν ξένων, ἀλλ’ ἔχειν αἰδῶ τῆς παρ’
10 αὐτῷ καταγωγῆς, εἰ δ’ ε”χουσιν ἀκρατῶς, τὰς θυγατέ-
ρας αὐτοῦ ὑπὲρ ἐκείνων ταῖς ἐπιθυμίαις αὐτῶν λέγον-
τος παρέξειν, οὐδ’ οὕτως ᾐδέσθησαν. <202> ὁ δὲ θεὸς 4
ἀγανακτήσας αὐτῶν ἐπὶ τοῖς τολμήμασι, τοὺς μὲν ἠμαύ-
ρωσεν ὡς μὴ δυνηθῆναι τὴν εἴσοδον τὴν εἰς τὴν οἰ-
15 κιάν εὑρεῖν, Σοδομιτῶν δὲ κατέκρινε πάνδημον ὄλεθρον.
Λῶτος δέ, τοῦ θεοῦ τὴν μέλλουσαν τῶν Σοδομιτῶν
ἀπώλειαν αὐτῷ φράσαντος, ἀπηλλάττετο, τήν τε γυ-
ναῖκα καὶ τὰς θυγατέρας (δύο δ’ ἦσαν ἔτι παρθένοι)
ἀναλαβών· οἱ γὰρ μνηστῆρες ὑπερεφρόνησαν τῆς ἐξό-
20 δου, εὐήθειαν ἐπικαλοῦντες τοῖς ὑπὸ τοῦ Λώτου λεγο-
μένοις. <203> καὶ ὁ θεὸς ἐνσκήπτει βέλος εἰς τὴν
πόλιν, καὶ σὺν τοῖς οἰκήτορσι κατεπίμπρη, τὴν γῆν
ὁμοίᾳ πυρώσει ἀφανίζων, ὥς μοι καὶ πρότερον λέλε-
κται τὸν Ἰουδαϊκὸν ἀναγράφοντι πόλεμον. ἡ δὲ Λώτου
25 γυνὴ παρὰ τὴν ἀναχώρησιν είς τὴν πόλιν συνεχῶς
ἀναστρεφομένη καὶ πολυπραγμονοῦσα τὰ περὶ αὐτήν,
ἀπηγορευκότος τοῦ θεοῦ τοῦτο μὴ ποιεῖν, εἰς στήλην.
ἁλῶν μετέβαλεν. ἱστόρησα δ’ αὐτήν· ἔτι γὰρ καὶ νῦν
διαμένει. <204> διαφεύγει δ’ αὐτὸς μετὰ τῶν θυγα-
30 τέρων εἰς βραχύ τι χωρίον κατασχὼν περιγραφὲν ὑπὸ
ἓ 200 = Gen. XIX 1.

