10

15

20

25

30

ΠΡΩΤΗ 9

πάσαις ἡμέραις 4Μωυσῆς καὶ πάντα τὰ ἐν αὐτῷ φησὶ
γενέσθαι, τῇ δ’ ἑβδόμῃ ἀναπαύσασθαι καὶ λαβεῖν άπὸ
τῶν ἔργων ἐκεχειρίαν· ὅθεν καὶ. ἡμεῖς σχολὴν ἀπὸ
τῶν πόνων κατὰ ’ταύτην ἄγομεν τὴν ἡμέραν, προσα-
γορεύοντες αὐτὴν σάββατα. δηλοῖ δ’ ἀνάπαυσιν κατὰ
τὴν ΜΕβραιων διάλεκτον τοῦνομα.

<34> καὶ δὴ και φυσιολογεῖν Μωυσῆς μετὰ τὴν
ἑβδόμην ἤρξατο, περὶ τῆς τάνθρώπου κατασκευῆς λέγων
οὕτως. ἔπλασεν ὁ θεὸς τὸν ἄνθρωπον χοῦν ἀπὸ τῆς
γῆς λαβών, καὶ πνεῦμα ἐνῆκεν αὐτῷ καὶ ψυχήν. ὁ δ’
ἄνθρωπος οὗτος ’Ἀδαμος ἐκλήθη, σημαίνει δὲ τοῦτο
κατὰ γλῶτταν τὴν Ἑβραίων πυρρόν, ἐπειδήπερ ἀπὸ τῆς
πυρρᾶς γῆς φυραθείσης ἐγεγόνει· τοιαύτη γάρ ἐστιν ἡ
παρθένος γῆ καὶ ἀληθινή. <35> παρίστησι δ’ ὁ θεὸς
τῷ Ἀδάμῳ κατὰ γένη τὰ ζῷα, θῆλύ τε καὶ ἄρρεν ἀπο-
δειξάμενος· καὶ τούτοις ὀνόματα τίθησιν, οἷς ἔτι καὶ
νῦν καλοῦνται. βλέπων δὲ τὸν ’Ἀδαμον οὐκ ἔχοντα
κοινωνίαν πρὸς τὸ θῆλυ καὶ συνδιαίτησιν (οὐδὲ γὰρ
ἦν), ξενιζόμενον δ’ ε’πὶ τοῖς ἄλλοις ζςόοις οὕτως ἔχουσι,
μίαν αὐτοῦ κοιμωμένου πλευρὰν ἐξελὼν ἐξ αὐτῆς ἔπλασε
τὴν γυναῖκα· <36> καὶ ὁ ’Ἀδαμος προσαχθεῖσαν αὐτὴν
ἐγνώρισεν ἐξ ἑαυτοῦ γενομένην. ε’σσιὶ δὲ κατὰ τὴν
Εβραίων διάλεκτον καλεῖται γυνή. τὸ δ’ ἐκείνης ὄνομα
τῆς γυναικὸς Εὐέα ἧν· σημαίνει δὲ τοῦτο πάντων τῶν
ζώντων μητέρα.

<37> φησὶ δὲ τὸν θεὸν καὶ παράδεισον πρὸς τὴν ·’
ἀνατολὴν καταφυτεῦσαι, παντοίῳ τεθηλότα φυτῷ· ἐν
τούτοις δ’ εἶναι καὶ τῆς ζωῆς τὸ φυτὸν καὶ ἄλλο τὸ
τῆς φρονήσεως, ᾧ διεγινώσκετο τί τ’ εἴη τάγαθὸν καὶ
τί τὸ κακόν· <38> εἰς τοῦτον δὲ τὸν κῆπον εἰσαγα-

ἓ 33 = Gen. Π 2. ξ 37 = Gen.118.

