ΒΙΒΑΟΣ ΠΕΜΠΤΗ.

<1> Μωυσέος δὲ τὸν προειρημένον τρόπον ἐξ ἀν- 1
θρώπων ἀπογεγονότος, Ἰησοῦς, ἁπάντων ἤδη τῶν ἐπ’
αὐτῷ νενομισμένων τέλος ἐχόντων καὶ τοῦ πένθους
λελωφηκότος, παρήγγειλεν ἐπὶ στρατείαν ἕτοιμον εἶναι

5 τὸ πλῆθος. <2> πέμπει δὲ κατασκόπους είς Ἱεριχοῦντα,
τήν τε δύναμιν αὐτῶν καὶ τίνα διάνοιαν ἔχουσιν αὐ-
τοὶ γνωσομένους. αὐτὸς δ’ ἐξήταζε τὸν στρατὸν ὡς
κατὰ καιρὸν διαβησόμενος τὸν Ἰορδάνην. <3> ἀνα-
καλεσάμενος δὲ τοὺς τῆς Ρουβηλίδος φυλῆς ἄρχοντας

10 καὶ τοὺς τῆς Γ αδίδος καὶ Μανασσήτιδος προεστῶτας
(ἐξ ἡμισείας γὰρ καὶ τῇδε τῇ φυλῇ τὴν Ἀμοραίαν
κατοικεῖν ἐπετέτραπτο [τῆς Χαναναίων γῆς ἕβδομον
οὖσαν μέρος]) ὑπεμίμνησκεν ἃ ὑπέσχηντο Μωυσεῖ, <4>
καὶ παρεκάλει χαριζομένους τῇ τ’ ἐκείνου προνοίᾳ,

15 μηδ’ ὅτ’ ἀπέθνησκε περὶ αὐτοὺς καμούσῃ, τῷ τε κοινῇ
συμφέροντι παρέχειν αὑτοὺς είς τὰ παραγγελλόμενα προ-
θύμους. τῶν δ’ ἑπομένων ὁπλίταις πεντακισμυρίοις ἀπὸ
τῆς Ἀβίλης ἐπὶ τὸν Ἰορδάνην ἐξῄει σταδίους ἑξήκοντα.

<5> καὶ στρατοπεδεύσαντος εὐθὺς οἱ κατάσκοποι 2

20 παρῆσαν, μηδὲν ἀγνοήσαντες τῶν παρὰ τοϊς Χανα-
ναίοις. ἐλθόντες γὰρ τὸ πρῶτον ἅπασαν ἐπ’ ἀδει-ας
τὴν πόλιν αὐτῶν κατενόησαν, τῶν τε τειχῶν ὅσα καρ-
τερὰ καὶ ὅσα μὴ τοῦτον ἔχοι τὸν τρόπον αὐτοῖς ἀσφα-
λῶς, καὶ τῶν πυλίδων αἳ πρὸς εἴσοδον τῷ στρατο-

ἓ 1=10s.1 11. §2=10s. ΙΙ 1. §5=Ios‚ Π 1.

