TETAPTH 233

τῶν ἅπαντες. πέντε δ’ ἦσαν, ’Ώεός τε καὶ Σούρης, ἔτι
δὲ Ῥοβέης τε καὶ Οὔρης, πέμπτος δὲ Ῥέκεμος, οὗ πόλις
ἐπώνυμος τὸ πᾶν ἀξίωμα τῆς Ἀράβων ἔχουσα γῆς,
καὶ μέχρι νῦν ὑπὸ παντὸς τοῦ Ἀραβίου τοῦ κτίσαντος
5 βασιλέως τοῦνομα Ῥεκέμη καλεῖται, Πέτρα παρ’ ’Έλ-
λησι λεγομένη. <162> τραπέντων δὲ τῶν πολεμίων
οἱ Ἑβραῖοι διήρπασαν αὐτῶν τὴν χώραν, καὶ πολλὴν
λείαν λαβόντες καὶ τοὺς οἰκήτορας γυναιξὶν ἅμα δια-
φθείραντες μόνας τὰς παρθένους κατέλιπον, τοῦτο
10 όΜωυσέος Φινεέσῃ κελεύσαντος, <163> ὃς ἧκεν ἄγων
τὸν στρατὸν ἀπαθῆ καὶ λείαν ἄφθονον· βοῦς μὲν γὰρ
δισχιλίους καὶ πεντακισμυρίους, ὄις δὲ πεντακισχιλίας
πρὸς μυριάσιν επτὰ καὶ ἑξηκοντα, όνους δε ἑξακισμυ-
ρίας, χρυσοῦ δε καὶ ἀργύρου άπειρόν τι πλῆθος κατα-
15 σκευῆς ᾗ κατ’ οἶκον ἐχρῶντο· ὑπὸ γαρ εὐδαιμονίας
καὶ ἁβροδίαιτοι σφόδρα ἐτύγχανον. ἤχθησαν δε καὶ
αἱ παρθένοι περὶ δισχιλίας καὶ τρισμυρίας. (164)
,Μωυσῆς δὲ μερίσας τὴν λείαν τῆς μὲν ἑτέρας τὸ πεν-
τηκοστὸν Ἐλεαζάρῳ δίδωσι καὶ τοῖς ἱερεῦσι, Λευίταις
20 δὲ τῆς ἑτέρας τὸ πεντηκοστὸν μέρος, τὴν δὲ λοιπὴν
νέμει τῷ λαῷ. καὶ διῆγον τὸ λοιπὸν εὐδαιμόνως, ἀφθο-
νίας μὲν ἀγαθῶν αὐτοῖς ὑπ’ ἀρετῆς γεγενημένης, ὑπὸ
μηδενὸς δὲ σκυθρωποῦ ταύτης ἀπολαύειν ἐμποδιζόμενοι.
<165> Μωυσῆς δὲ γηραιὸς ἤδη τυγχάνων διάδοχον
25 ἑαυτοῦ Ἰησοῦν καθίστησιν ε’πί τε ταῖς προφητείαις καὶ
στρατηγὸν εἴ που δεήσειε γενησόμενον, κελεύσαντος
καὶ τοῦ θέοῦ τούτῳ τὴν προστασίαν ἐπιτρέψαι τῶν
πραγμάτων. ὁ δὲ Ἰησοῦς πᾶσαν ἐπεπαίδευτο τὴν περὶ
τοὺς νόμους παιδείαν καὶ τὸ θεῖον, 1Μωυσέος ε’κδι-
30 δάξαντος.

ς 161 -- Num. XXXI 8. ς 165 = Num. XXVII 18.

