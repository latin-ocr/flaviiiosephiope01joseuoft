ΠΡΩΤΗ 23

Μανεθὼν ὁ τὴν τῶν Αἰγυπτίων ποιησάμενος ἀναγραφήν,
καὶ Βηρωσὸς ὁ τὰ Χαλδαϊκὰ συναγαγών, καὶ Μῶχός τε
καὶ Ἑκαταῖος καὶ πρὸς τούτοις ὁ Αἰγύπτιος Ἱερώνυμος,
οἰ τὰ Φοινικικὰ συνταξάμενοι, συμφωνοῦσι τοῖς ὑπ’ ἐμοῦ
5 λεγομένοις· <108>ςΗσίοδός τε καὶ Ἑκαταῖος καὶ Ἑλλά-
νικος καὶ Ακουσιλαος, καὶ πρὸς τούτοις ’Έφορος καὶ
Νικόλαος, ἱστοροῦσι τοὺς ἀρχαιους ζήσαντας ε’τη χίλια.
περὶ μεν οὖν τούτων, ὡς ἂν ἑκάστοις ῂ φιλον,

οὕτω σκοπειτωσαν <w9> οἰ δε Νωεόυ παῖδες τρεῖς 4
10 ὄντες, Σήμας καὶ Ἰαφέθας καὶ Χάμας, ἑκατὸν ἔτεσιν
ἔμπροσθεν τῆς ἐπομβρίας γεγονότες, πρῶτοι κατελθόν-
τες ἀπὸ τῶν ὀρῶν εἰς τὰ πεδία τὴν ἐν τούτοις οἴκησιν
ἐποιήσαντο, καὶ τοὺς ἄλλους, σφόδρα δεδιότας διὰ τὸν
κατακλυσμὸν τὰ πεδία καὶ ὀκνηρῶς ἔχοντας πρὸς τὴν
15 ἀπὸ τῶν ὑψηλῶν τόπων κατάβασιν, ἔπεισαν θαρρήσαν-
τας μιμητάς αὐτῶν γενέσθαι. <11Ο> καὶ τὸ μὲν πεδίον
εἰς ὃ πρῶτον αὐτοὺς κατῴκισαν, καλεῖται Σενναάρ·
τοῦ δὲ θεοῦ κελεύσαντος αὐτοῖς, εἰ πολυανθρωπήσειαν,
στέλλειν ἀποικίας, ἴνα μὴ στασιάζοιεν πρὸς ἀλλήλους
20 ἀλλὰ γῆν πολλὴν γεωργοῦντες ἀφθονίας ἀπολαύοιεν
τῶν καρπῶν, ὑπ’ ἀμαθίας παρήκουσαν τοῦ θεοῦ. καὶ
διὰ τοῦτο συμφοραῖς περιπεσόντες ᾔσθοντο τῆς ἀμαρ-
τίας. <111> ἐπεὶ γὰρ ἤνθουν νεότητος πλήθει, πάλιν
ὁ θεὸς αὐτοῖς συνεβούλευσε ποιεῖσθαι τὴν ἀποικίαν.
25 οἳ δ’ οὐ κατὰ τὴν εὐμένειαν τὴν ἐκείνου νομίζοντες
ἔχειν τάγαθά, τὴν δ’ ἰσχὺν αὑτοῖς τὴν οἰκείαν αἰτίαν
τῆς εὐπορίας ὑπολαμβάνοντες, οὐκ ἐπείθοντο. <112>
προσετίθεσαν δὲ τῷ παρακούειν τῆς τοῦ θεοῦ γνώμης
καὶ τὸ κατ’ ἐπιβουλὴν ὑπονοεῖν εἰς ἀποικίαν αὐτοὺς
30 παρορμᾶν, ἴνα διαιρεθέντες εὐεπιχειρητότεροι γένοιντο.

ξ 109 = Gen. IX 18. ξ 110 = Gen. XI 2.

