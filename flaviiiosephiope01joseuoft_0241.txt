TETAPTH 207

ἡμῖν τοῦ θεοῦ, παντάπασιν ἀλόγιστον. κρινεῖ τοίνυν
πάλιν αὐτὸς τίνα βούλεται τὰς ὑπὲρ ὑμῶν αὐτῷ
θυσιάς ἐπιτελεῖν καὶ προεστάναι τῆς εὐσεβείας” <32>
ἄτοπον γὰρ Κορῆν, ἐφιέμενον τῆς τιμῆς, τὴν ἐξουσίαν
5τοῦ τίνι παράσχῃ ταύτην ἀφελέσθαι τὸν θεόν. τῆς
οὖν στάσεως καὶ τῆς διὰ τοῦτο ταραχῆς παύσασθε,
πρῷ δ’ ὅσοι τῆς ἱερωσύνης ἀντιποιεῖσθε, κομίζων ἕκα-
στος θυμιατήριον οἴκοθεν σὺν θυμιάμασι καὶ πυρὶ
πάριτε. <33> καὶ σὺ δέ, Κορῆ, παραχωρήσας τὴν κρί-
10 σιν τῷ θεῷ τὴν ἐπὶ τούτοις αὐτοῦ μένε ψηφοφορίαν,
ἀλλὰ μὴ σαυτὸν ποιέι τοῦ θεοῦ κρείττονα, παραγενοῦ
δὲ κριθησόμενος οὕτω περὶ τοῦ γέρως. ἀνεμέσητον
δ’ οἶμαι καὶ Ἀαρῶνα προσδέξασθαι συγκριθησόμενον,
γένους μὲν ὄντα ταύτοῦ, μηδὲν δὲ μεμφθῆναι τοῖς
15 παρὰ τὴν ἱερωσύνην πεπραγμένοις δυνάμενον. <34>
θυμιάσατε οὖν ἐλθόντες ἐν φανερῷ παντὶ τῷ λαῷ· καὶ
θυμιωμένων ὑμῶν, οὗπερ ἂν τὴν θυσίαν ἡδίω κρίνῃ
ὁ θεός, οὗτος ὑμῖν ἱερεὺς κεχειροτονήσεται·’ τῆς ἐπὶ
τάδελφῷ διαβολῆς ὡς κεχαρισμένου τὴν τιμὴν αὐτῷ
20 ῥυόμενος.
<35> ταῦτα Μωυσέος εἰπόντος, παύεται καὶ τῆς
ταραχῆς τὸ πλῆθος καὶ τῆς είς Μωυσῆν ὑποψίας. ἐπ-
ένευσαν δὲ τοῖς εἰρημένοις· καὶ γὰρ ἦν καὶ ἐδόκει
χρηστὰ τῷ λαῷ. τότε μὲν οὗν διαλύουσι τὸν σύλλο-
25 γον, τῇ δ’ ἐπιούσῃ συνῆλθον εἰς τὴν ἐκκλησίαν, παρα-
τευξόμενοι τῃ θυσίᾳ καὶ τῆ δι’ αὐτῆς κρίσει τῶν περὶ
τῆς ἱερωσύνης ἀγωνιζομένων. <36> συνέβαινε δ’ εἷ-
ναι θορυβώδη τὴν ἐκκλησίαν, μετεώρου τοῦ πλήθους
ὄντος ἐπ’ ἐλπίδι τῶν ἐσομένων, καὶ τῶν μὲν είς ἡδο-
30 νὴν λαμβανόντων εί Μωυσῆς ἐλεγχθείη κακουργῶν,
ξ 32 = Num. XVI 6.

02

