TETAPTH 249

θένους ἐλευθέρας γονέων ἀγαθῶν· ὁ δὲ μὴ μέλλων
ἄγεσθαι παρθένον μὴ ζευγνύσθω συνοικοῦσαν ἄλλω
νοθεύσας, μηδὲ λυπῶν τὸν πρότερον αὐτῆς ἄνδρα.
δούλας δὲ μὴ γαμεῖσθαι τοῖς ἐλευθέροις, μηδ’ ἂν ὑπ’
5 ἔρωτος πρὸς τοῦτό τινες ἐκβιάζωνται, κρατεῖν δὲ τῆς
ἐπιθυμίας τὸ εὐπρεπὲς καὶ τοῖς ἀξιώμασι πρόσφορον.
<245> ἔτι δὲ μηδ’ ἡταιρημένης εἶναι γάμον, ἧς δι’
ὕβριν τοῦ σώματος τὰς ἐπὶ τῷ γάμῳ θυσίας ὁ θεὸς
οὐκ ἂν πρόσοιτο. γένοιτο γὰρ ἂν οὕτω τῶν παίδων
10 τὰ φρονήματα ἐλευθέρια καὶ πρὸς ἀρετὴν ὄρθια, ει’
μὴ τύχοιεν ἐκ γάμων φύντες αἰσχρῶν, μηδ’ ἐξ ἐπι-
θυμίας οὐκ ἐλευθερίας συνελθόντων. <246> εί δέ τις
ὡς παρθένον μνηστευσάμενος ἔπειτα μὴ τοιαύτην εὕ-
ροι, δίκην λαχὼν αὐτὸς μὲν κατηγορείτω, χρώμενος
15 εἰς ἀπόδειξιν οἷς ἂν ἔχῃ τεκμηρίοις, ἀπολογείσθω δ’
ὁ τῆς κόρης πατὴρ ἢ ἀδελφός, ἢ ὃς ἂν μετὰ τούτους
ἐγγυτέρω δοκῇ τοῦ γένους. <247> καὶ κριθεῖσα μὲν
ἡ κόρη μὴ ἀδικεῖν συνοικείτω τῷ κατηγορήσαντι, μη-
δεμιάν ἐξουσίαν ἔχοντος ἐκείνου ἀποπέμπεσθαι αὐτήν,
20 πλὴν εἰ μὴ μεγάλας αι’τίας αὐτῷ παράσχοι καὶ πρὸς ἃς
οὐδ’ ἂν ἀντειπεῖν δυνηθείη· (248) τοῦ δὲ τολμηρῶς
καὶ προπετῶς ἐπενεγκεῖν αἰτίαν καὶ διαβολὴν πρόστι-
μον ἐκτινύτω, πληγὰς τετταράκοντα μιᾷ λειπούσας λαμ-
βάνων, καὶ πεντήκοντα σίκλους ἀποτινύτω τςό πατρί.
25 ἂν δ’ ἐξελέγξῃ τὴν παιδίσκην ἐφθαρμένην, δημότις
μὲν οὖσα τοῦ μὴ σωφρόνως προστῆναι τῆς παρθενίας
ἄχρι νομίμῶν γάμων καταλευέσθω, ἂν δ’ ἐξ ἱερέων ᾖ
γεγενημένη, καιέσθω ζῶσα. <249> δύο γυναικῶν οὐ-
σῶν τινί, καὶ τῆς μὲν ἐτέρας ἐν τιμῇ σφόδρα καὶ εὐ-
ξ 244 = Denter. XXII 223 Levit. XXI 7. ξ 245 = Deu-

ter. XXIII 2. ξ 246 = Denter. XXII 133 XXV 3.

