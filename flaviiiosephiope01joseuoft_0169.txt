AETTEPA 137

χεῖται πάλιν ἡ θάλαττα, καὶ περικαταλαμβάνει ῥοώδης
ὑπὸ πνευμάτων κατιοῦσα τοὺς Αἰγυπτίους. ὄμβροι τ’
ἀπ’ οὐρανοῦ κατέβαινον καὶ βρονταὶ σκληραὶ προσεξ-
απτομένης ἀστραπῆς, καὶ κεραυνοὶ δὲ κατηνέχθησαν.
5 <344> ὅλως δ’ οὐδὲν ἧν τῶν ἐπ’ ἀπωλείᾳ κατὰ μῆνιν
θεοῦ συμπιπτόντων ἀνθρώποις, ὃ μὴ τότε συνῆλθε·
καὶ γὰρ νὺξ αὐτοὺς ζοφώδης καὶ σκοτεινὴ κατέλαβε.
καὶ οἳ μὲν οὕτως ἀπώλοντο πάντες, ὡς μηδ’ ἄγγελον
τῆς συμφορᾶς τοῖς ὑπολελειμμένοις ὑποστρέψαι· <34ὀ>
10 τοὺς δ’ Ἑβραιόυς οὐδὲ κατασχεῖν ἧν ἐπὶ τῇ χαρᾷ τῆς
παραδόξου σωτηρίας καὶ τῇ τῶν πολεμίων ἀπωλείᾳ,
βεβαίως νομίζοντας ἠλευθερῶσθαι τῶν ἀναγκαζόντων
δουλεύειν διεφθαρμένων, καὶ τὸν θεὸν οὕτως ἐναργῶς
ἔχοντας βοηθοῦντα. <346> καὶ οἳ μὲν αὐτοί τε τὸν
15 κίνδυνον οὕτως ἐκφυγόντες, καὶ προσέτι τοὺς ἐχθροὺς
ἐπιδόντες κεκολασμένους ὡς οὐκ ἄλλοι τινὲς μνημο-
νεύονται τῶν πρόσθεν ἀνθρώπων, ἐν ὕμνοις ἦσαν καὶ
παιδιαῖς ὅλην τὴν νύκτα, καὶ Μωυσῆς ᾠδὴν εἰς τὸν
θεὸν ἐγκώμιόν τε καὶ τῆς εὐμενείας εὐχαριστίαν περι-
20 ε’χουσαν ἐν ἑξαμέτρῳ τόνῳ συντίθησιν.

(347) ἐγὼ μὲν οὖν ὡς εὗρον ἐν ταῖς ἱεραῖς βίβλοις,
οὕτως ἕκαστον τούτων παρέδωκα· θαυμάσῃ δὲ μηδεὶς
τοῦ λόγου τὸ παράδοξον, εί ἀρχαιόις ἀνθρώποις καὶ
πονηρίας ἀπείροις εὑρέθη σωτηρίας ὁδὸς καὶ διὰ θα-

25 λάττης, εἴτε κατὰ βούλησιν θεοῦ εἴτε κατὰ ταύτόμα-
τον, <348> ὁπότε καὶ τοῖς περὶ τὸν Ἀλέξανδρον τὸν
βασιλέα τῆς ᾧΜακεδονίας χθὲς καὶ πρςόην γεγονόσιν
ὑπεχώρησε τὸ Παμφύλιον πέλαγος καὶ ὁδὸν ἄλλην
οὐκ ἔχουσι παρέσχε τὴν δι’ αὑτοῦ, καταλῦσαι τὴν

30 Περσῶν ἡγεμονίαν τοῦ θεοῦ θελήσαντος. καὶ τοῦτο

ς 343 = Exod. XIV 24.

