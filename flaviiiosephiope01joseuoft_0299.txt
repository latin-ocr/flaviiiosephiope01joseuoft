5

10

15

TETAPTH 265

κατὰ βούλησιν ἀπελθεῖν αὐτῷ τὴν ἰδίαν ἐφεῖναι, κατ-
έχουσιν αὑτοὺς ἐν ἀλλήλοις δακρύοντες. μόνη δ’ ἡ
γερουσία προύπεμψεν αὐτὸν καὶ ὁ ἀρχιερεὺς Ἐλεάζα-
ρος καὶ ὁ στρατηγὸς Ἰησοῦς. <325> ὡς δ’ ἐπὶ τῷ
ὄρει τῷ Ἀβαρεῖ καλουμένῳ ἐγένετο (τοῦτο δ’ ὑψηλὸν
Ἱεριχοῦντος καταντικρὺ κεῖται, γῆν ἀρίστην τῶν Χανα-
ναίων καὶ πλείστην παρέχον τοῖς ἐπ’ αὐτοῦ κατοπτεύ-
ειν), ἀπέπεμπε τὴν γερουσίαν. <326> ἀσπαζομένου δὲ
καὶ τὸν Ἐλεάζαρον αὐτοῦκκαὶ Ἰησοῦν, καὶ προσομι-
λοῦντος αὐτοῖς ἔτι, νέφους αἰφνίδιον ὑπὲρ αὐτὸν στάν-
τος ἀφανίζεται κατά τινος φάραγγος. γέγραφε δ’ αὑ-
τὸν ἐν ταῖς ἱεραῖς βίβλοις τεθνεῶτα, δείσας μὴ δι’
ὑπερβολὴν τῆς περὶ αὐτὸν ἀγάπης πρὸς τὸ θεῖον αὐ-
τὸν ἀναχωρῆσαι τολμήσωσιν εἰπεῖν.

<327> ἐβίωσε δὲ τὸν πάντα χρόνον ἐτῶν εἴκοσι
καὶ ἑκατόν, ὧν ἦρξε τὸ τρίτον μέρος ἑνὶ λείποντι
μηνί. ἐτελεύτησε δὲ τῷ ὑστάτῳ μηνὶ τοῦ ἔτους, ὑπὸ
μὲν Μακεδόνων Λύστρῳ καλουμένῳ Ἀδάρῳ δ’ ὑφ’
ἡμῶν, νουμηνίᾳ, <328> συνέσει τε τοὺς πώποτ’ ἀν-

υ θρώπους ὑπερβαλὼν καὶ χρησάμενος ἄριστα τοῖς νοη-

θεῖσιν, εἰπεῖν τε καὶ πλήθεσιν ὁμιλῆσαι κεχαρισμένος,
τά τ’ ἄλλα καὶ τῶν παθῶν αὐτοκράτωρ, <329> ὡς
μηδ’ ἐνεῖναί τι τούτων τῇ ψυχῇ δοκεῖν αὐτοῦ, καὶ
γινώσκειν μόνον αὐτῶν τὴν προσηγορίαν ἐκ τοῦ παρ’

25 ἄλλοις αὐτὰ βλέπειν μᾶλλον ἢ παρ’ αὐτῷ· καὶ στρα-

τηγὸς μὲν ἐν ὀλίγοις, προφήτης δ’ οἶος οὐκ ἄλλος,
ὥσθ’ ὅ τι φθέγξαιτο δοκεῖν αὐτοῦ λέγοντος ἀκροᾶσθαι
τοῦ θεοῦ. πενθεῖ μὲν οὖν αὐτὸν ὁ λαὸς ἐφ’ ἡμέρας
τριάκοντα, λύπη δ’ οὐκ ἄλλη κατέσχεν Ἑβραίους το-

30 σαύτη τὸ μέγεθος ὅση τότε Μωυσέος ἀποθανόντος.

ἓ 325 = Denter. XXXII 483 XXXIV 1.

49

