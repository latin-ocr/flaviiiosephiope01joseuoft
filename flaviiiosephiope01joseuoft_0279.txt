TETAPTH 245

θεὸς ἡγεμὼν εἶναι. βασιλέως δ’ εἰ γένοιτο ἔρως ὑμῖν,
ἔστω μὲν οὗτος ὁμόφυλος, πρόνοια δ’ αὐτῷ δικαιοσύ-
νης καὶ τῆς ἄλλης ἀρετῆς διὰ παντὸς ἔστω. <224>
παραχωρείτω δ’ οὗτος τοῖς μὲν νόμοις καὶ τῷ θεῷ τὰ

ὅπλείονα τοῦ φρονεῖν, πραττέτω δὲ μηδὲν δίχα τοῦ
ἀρχιερέως καὶ τῆς τῶν γερουσιαστῶν γνώμης, γάμοις
τε μὴ πολλοῖς χρώμενος, μηδὲ πλῆθος διώκων χρημά-
των μηδ’ ἵππων, ὧν αὐτῷ παραγενομένων ὑπερήφα-
νος ἂν τῶν νόμων γένοιτο. κωλυέσθω δ’, εἰ τούτων

10 τι διὰ σπουδῆς ἔχοι, γίνεσθαι τοῦ συμφέροντος ὑμῖν
δυνατώτερος.

(225) ὅρους γῆς μὴ ἐξέστω κινεῖν μήτ’ οἰκείας
μήτ’ ἀλλοτρίας πρὸς οὕς ἐστιν ὑμῖν εἰρήνη· φυλαττέσθω
δ’ ὥσπερ θεοῦ ψῆφον βεβαίαν εἰς αἰῶνα κειμένην ἀναι-

15 ρεῑν, ὡς πολέμων ἐντεῦθεν καὶ στάσεων γινομένων,
ἐκ τοῦ πλεονεκτοῦντας προσωτέρω χωρεῖν βούλεσθαι
τῶν ὅρων. μὴ γὰρ μακρὰν εἶναι τοῦ καὶ τοὺς νόμους
ὑπερβαίνειν τοὺς τὸν ὅρον μετακινοῦντας.

<226> γῆν ὁ φυτεύσας, πρὸ ε’τῶν τεττάρων ἂν

20 καρπὸν προβάλῃ τὰ φυτά, μήτε τςό θεῷ ἀπαρχὰς ἐν-
τεῦθεν ἀποφερέτω μήτ’ αὐτὸς χρήσθω· οὐ γὰρ κατὰ
καιρὸν τοῦτον ὑπ’ αὐτῶν ἐνεχθῆναι, βιασαμένης δὲ
τῆς φύσεως ἀώρως μήτε τῷ θεῷ ἁρμόττειν μήτ’ αὐτῷ
τςό δεσπότῃ χρῆσθαι. <227> τῷ δὲ τετάρτῳ τρυγάτω

25 πᾶν τὸ γενόμενον (τότε γὰρ ὥριον εἶναι) καὶ συναγα-
γὼν είς τὴν ἱερὰν πόλιν κομιζέτω, καὶ σὺν τῇ δεκάτῃ
τοῦ ἄλλου καρποῦ μετὰ τῶν φίλων εὐωχούμενος ἀνα-
λισκέτω, καὶ μετ’ ὀρφανῶν καὶ χηρευουσῶν γυναικῶν.
πέμπτου δ’ ἔτους κύριος ἔστω τὰ φυτὰ καρποῦσθαι.

ξ 223 = Denter. XVII 14. ἓ 225 = Denter. XIX 143
XXVII 17. ἓ 226 = Levit. XIX 23.

18

19

