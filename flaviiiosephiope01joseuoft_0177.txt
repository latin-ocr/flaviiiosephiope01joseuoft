T'PITH 145

ὄνησις οὐδ’ ἥτις ἦν, διεφθαρμένου ὑπό τε σκωλήκων
καὶ πικρίας. οὕτω θεῖον ἦν τὸ βρῶμα καὶ παράδοξον.
<31> ἀμύνει δὲ τοῖς ταύτην νεμομένοις τὴν ἐκ τῶν
ἄλλων ἀπορίαν. ε”τι δὲ καὶ νῦν ὕεται πᾶς ἐκεῖνος ὁ
5 τόπος, καθάπερ καὶ τότε Μωυσεῖ χαριζόμενον τὸ θεῖον
κατέπεμψε τὴν διατροφήν. <32> καλοῦσι δ’ Ἑβραῖοι τὸ
βρῶμα τοῦτο μάννα· τὸ γὰρ μάν ἐπερώτησις κατὰ τὴν
ἡμετέραν διάλεκτον, τί τοῦτ’ ἐστὶν ἀνακρίνουσα. καὶ
οἳ μὲν χαίροντες ἐπὶ τοῖς ἀπ’ οὐρανοῦ καταπεμφθεῖσιν
10 αὐτοῖς διετέλουν, τῇ δὲ τροφῇ ταύτῃ τετταράκοντ’ ἔτε-
σιν ἐχρήσαντο, ἐφ’ ὅσον χρόνον ἦσαν ἐν τῇ ἐρήμῳ.
<33> ὡς δ’ ἐκεῖθεν ἄραντες εἰς Ῥαφιδὶν ἧκον, τα-
λαιπωρηθέντες ὑπὸ τοῦ δίψους είς ἔσχατον, ἔν τε ταῖς
πρότερον ἡμέραις πίδαξιν ὀλίγαις ἐντυγχάνοντες καὶ
15 τότε παντάπασι ἄνυδρον εὑρόντες τὴν γῆν, ἐν κακοῖς
ἦσαν καὶ πάλιν’δι’ ὀργῆς τὸν Μωυσῆν ἐποιοῦντο. <34>
ὃ δὲ τὴν ὁρμὴν τοῦ πλήθους πρὸς μικρὸν ἐκκλίνας
ἐπὶ λιτὰς τρέπεται τοῦ θεοῦ, παρακαλῶν, ὡς τροφὴν
αὐτοῖς ἔδωκεν ἀπορουμένοις, οὕτω καὶ ποτὸν παρα-
20 σχεῖν, διαφθειρομένης καὶ τῆς ἐπὶ τῇ τροφῇ χάριτος
ποτοῦ μὴ παρόντος. <35> ὃ δ’ οὐκ εἰς μακρὰν τὴν
δωρεὰν ἀνεβάλλετο, τῷ δὲ Mamaea παρέξειν ὑπισχνεῖ-
ται πηγὴν καὶ πλῆθος ὕδατος, ὅθεν οὐ προσδοκήσειαν.
καὶ κελεύει τῷ βάκτρῳ πλήξαντα τὴν πέτραν ἣν ἑώρων
25 αὐτόθι παρακειμένην, παρ’ αὐτῆς λαμβάνειν τὴν εὐᾼ
πορίαν οὗ δέονται· φροντίζειν γὰρ καὶ τοῦ μὴ σὺν
πόνῳ μηδ’ ἐργασίᾳ τὸ ποτὸν αὐτοῖς φανῆναι. <36>
καὶ Μωυσῆς ταῦτα λαβὼν παρὰ τοῦ θεοῦ παραγίνεται
πρὸς τὸν λαὸν περιμένοντα καὶ είς αὐτὸν ἀφορῶντα·
30 καὶ γὰρ ἤδη καὶ ἐθεώρουν αὐτὸν ἀπὸ τῆς σκοπῆς
ξ 32 = Exod. XVI 15.

IosEPHus. 1. 10

