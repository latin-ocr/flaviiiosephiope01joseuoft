ΠΡΩΤΗ 65

πατρίδος ἔρωτα τὸν θεόν, ἀλλὰ καὶ πᾶσιν ἐμφῦσαι,
καὶ μετὰ τοσοῦτον χρόνον καλῶς ἔχειν αὐτῷ κατελθεῖν
είς ταύτην. <318> εὑπὲρ δὲ τῆς ’λείας ἧς ἐγκαλεῖς’
φησίν, εἀδικῶν αὐτὸς ἂν εὑρεθείης ἐπ’ ἄλλω κριτῇ·
5 ὑπὲρ γὰρ ἧς ἐχρῆν σε χάριν ἡμῖν ἔχειν καὶ φυλαχθεί-
σης ὑφ’ ἡμῶν καὶ πλείονος γεγενημένης, ὑπὲρ ταύτης
πῶς οὐ διαμαρτάνεις τῶν δικαίων χαλεπαίνων ἐμοί, εί
μοῖραν αὐτῆς ὀλίγην λαβόντες ἔχομεν; περὶ μέντοι γε
τῶν θυγατέρων, ἴσθι μὴ κατ’ ἐμὴν κακουργίαν ἀπ-
10 αναστήσαντος ἀκολουθεῖν, ἀλλὰ κατ’ εὔνοιαν δικαίαν,
ἣν γυναιξὶ γαμεταῖς πρὸς τοὺς συνοικοῦντας εἶναι συμ-
βέβηκεν. ἕπονται τοίνυν οὐχ ὡς ἐμοὶ τοσοῦτον ὅσον
τοῖς παισὶν ἑαυτῶν.’ <319> καὶ ταῦτα μὲν ὑπὲρ τοῦ
μηδὲν ἀδικεῖν αὐτὸς ἔλεγε, προσενεκάλει δὲ καὶ κατη-
15 γοριάν ἐποιεῖτο, ὅτι μητρὸς ὢν ἀδελφὸς τῆς αὐτοῦ, καὶ
συζεύξας αὐτῷ τὰς θυγατέρας, ἐπιτάγμασιν ἐκτρυχώσειε
χαλεποῖς, εἴκοσιν ἐτῶν ἀριθμὸν ἐν αὐτοῖς κατασχών.
καὶ τὰ μὲν προφάσει τῶν γάμων ὑπ’ αὐτοῦ γενόμενα,
καίπερ ὄντα χαλεπά, κουφότερα ἔφασκε, χείρω δὲ τὰ
20 μετὰ τοὺς γάμους, καὶ ἅ τις ἐχθρὸς ἔφυγεν ἄν. <320>
καὶ γὰρ σφόδρα κακούργως ὁ Λάβανος ἐχρήσατο τῷ
Ἰακώβῳ. ὁρῶν γὰρ αὐτῷ τὸν θεὸν πρὸς ὅ τι θελήσειε
συλλαμβανόμενον, ὑπισχνεῖτο τῶν τεχθησομένων αὐτῷ
παρέξειν ἔσθ’ ὅτε μὲν ὅ τι καὶ γένοιτο λευκόν, ποτε
25 δ’ αὗ τὰ μέλανα τῶν γεννωμένων· <321> πληθυόντων
δὲ τῶν ἐπ’ ὀνόματι τῷ Ἰακώβου τικτομένων, τὴν μὲν
εἰς τὸ παρὸν οὐκ ἐφύλαττε πίστιν, εἰς ἔτος δὲ παρέξειν
ἐπηγγέλλετο τὸ ἑξῆς, διὰ τὸ ἐποφθαλμιᾶν τῷ πλήθει
τῆς κτήσεως, ἐπαγγελλόμενος μὲν διὰ τὸ δυσέλπιστον
30 γενέσθαι τοσαῦτα, ψευδόμενος δ’ ἐπὶ γενομένοις. <322> 11
ξ 318 = Gen. XXXI 31. ξ 320 = Gen. XXX 27.

Iesu-nus. Ι. 5

