TETAPTH *237

σθαι, τούτοις πειθαρχεῖτε, καὶ μήτε νομίμων τῶν παρ-
όντων ἄλλην προτιμήσητε διάταξιν, μήτ’ εὐσεβείας ἧς
νῦν περὶ τὸν θεὸν ἔχετε, καταφρονήσαντες εἰς ἄλλον
μεταστήσησθε τρόπον. ταῦτα δὲ πράττοντες ἀλκιμώ-
5 τατοι μάχας διενεγκεῖν ἁπάντων ἔσεσθε καὶ μηδενὶ
τῶν ἐχθρῶν εὐάλωτον <182> θεοῦ γὰρ παρόντος ὑμῖν
βοηθοῦ, πάντων περιφρονεῖν εὔλογον. τῆς δ’ ἀρετῆς
ἔπαθλα ὑμῖν μεγάλα κεῖται πρὸς ἅπαντα τὸν βίον κτη-
σαμένοις· αὕτη γέ τοι πρῶτον ἀγαθῶν τὸ πρέσβιστόν
10 ἐστιν, ἔπειτα καὶ τὴν τῶν ἄλλων χαρίζεται περιουσίαν,
<183> ὡς καὶ πρὸς ἀλλήλους ὑμῖν χρωμένοις αὐτῇ
μακαριστὸν ποιῆσαι τὸν βίον καὶ τῶν ἀλλοφύλων πλέον ⁴
δοξαζομένους, ἀδήριτόν τε παρὰ τοῖς αὖθις τὴν εὔκλειαν
ὑμῖν ὑπάρξαι. τούτων δ’ ἂν ἐφικέσθαι δυνηθείητε, εί
15 τῶν νόμων, οὓς ὑπαγορεύσαντός μοι τοῦ θεοῦ συν-
εταξάμην, κατήκοοι καὶ φύλακες γένοισθε καὶ μελετῴητε
τὴν σύνεσιν αὐτῶν. (184) ἄπειμι δ’ αὐτὸς χαίρων
ἐπὶ τοῖς ὑμετέροις ἀγαθοῖς, παρατιθέμενος ὑμᾶς νόμων
τε σωφροσύνῃ καὶ κόσμῳ τῆς πολιτείας καὶ ταῖς τῶν
20 στρατηγῶν ἀρεταῖς, οἳ πρόνοιαν ἕξουσιν ὑμῶν τοῦ συμ-
φέροντος. <185> θεός τε ὁ μέχρι νῦν ἡγεμονεύσας
ὑμῶν, καθ’ οὗ βούλησιν κάγὼ χρήσιμος ὑμῖν ἐγενό-
μην, οὐ μέχρι τοῦ δεῦρο ὑμῖν στήσει τὴν αὑτοῦ πρό-
νοιαν, ἀλλ’ ἐφ’ ὅσον αὐτοὶ βούλεσθε χρόνον τοῦτον
25 ἔχειν προστάτην ἐν τοῖς τῆς ἀρετῆς ἐπιτηδεύμασι μέ-
νοντες, ε’πὶ τοσοῦτον αὐτοῦ χρήσεσθε τῇ προμηθείᾳ.
<186> γνώμας θ’ ὑμῖν εἰσηγήσονται τὰς ἀρίστας, αἷς
ἑπόμενοι τὴν εὐδαιμονίαν ἕξετε, ὁ ἀρχιερεὺς Ἐλεάζα-
ρος καὶ Ἰησοῦς ἥ τε γερουσία καὶ τὰ τέλη τῶν φυλῶν·
30 ὧν ἀκροᾶσθε μὴ χαλεπῶς, γινώσκοντες ὅτι πάντες οἵ
ἓ 182 = Denter. IV 23.

